# Aanleiding: 1 balie in HG #

De UBVU heeft haar plek in het Hoofdgebouw en in het VUmc, fysiek dichtbij onderwijs en onderzoek. Dat heeft als voordeel dat makkelijk verbinding kan worden gelegd met studenten, docenten en onderzoekers. Het nadeel echter is dat de bibliotheek geen afgebakende, fysieke presentatie heeft: bij universiteiten waar de bibliotheek een eigen gebouw heeft, kun je gemakkelijk dat gebouw aanwijzen en zeggen “Dat is de bibliotheek.” Omdat dat nu bij de UBVU niet mogelijk is, is het van extra belang om één herkenbare plek als bibliotheek te creëren. Zeker binnen het hoofdgebouw is daar op dit moment geen sprake van.

# Beschrijving in beleidsplan #

In ‘Hotspot voor Content. Meerjarenbeleidsplan 2014-2016’ (p. 6) staat:

> Ad c *De UB in het hoofdgebouw met één servicebalie* 

> Om tegemoet te komen aan de behoefte van hun studenten investeren universiteiten vele miljoenen in nieuwe bibliotheekgebouwen of ingrijpende renovaties. Ook voor de VU valt hier nog veel te winnen. Onder regie van de VU Campus Ontwikkeling kan in de B-toren in het hoofdgebouw op termijn een passende huisvesting voor de UB gerealiseerd worden, duidelijk zichtbaar vanaf de straat en makkelijk vindbaar vanuit de hal in het hoofdgebouw. Wie de UB binnenkomt ziet direct de servicedesk van waaruit alle diensten ter plaatse worden aangeboden. **In de nabijheid van deze balie en binnen het gezichtsveld van de baliemedewerkers bevindt zich een leeszaal voor bijzondere collecties, waar archiefmateriaal en ander niet-uitleenbaar, zeldzaam, kwetsbaar en/of kostbaar (erfgoed) materiaal ingezien kan worden.** Op de lager gelegen verdiepingen is tevens **ruimte voor een open opgestelde collectie voor vakgebieden die daaraan behoefte hebben, voor studieplaatsen in verschillende varianten** en voor werkruimte voor alle bibliotheekmedewerkers middels het smart@work concept. De ruimtes op de hoger gelegen etages zijn beschikbaar voor gevarieerde studieplekken, waarmee het aantal studieplekken in de B-toren sterk kan worden vergroot. Functionerend met één balie kunnen de openingstijden worden uitgebreid. Voor het realiseren van al deze plannen in samenspraak met FCO en IT is meer tijd nodig dan de hier besproken periode. Het doen van (voorlopige) aanpassingen zodat gewerkt kan worden vanuit één balie is echter noodzakelijk om aan de bezuinigingsopdracht binnen de Nieuwe Bedrijfsvoering VU te kunnen voldoen.

# Andere bibliotheken & secundaire literatuur #

## Andere bibliotheken ##

Op twee manieren hebben we informatie verzameld over herinrichting van open opstellingen bij andere bibliotheken in Nederland:

1. door middel van een vraag naar recente ervaringen, gesteld (via de betreffende maillijst) aan de UKB-werkgroep Collectiemanagement, de CAMBIN en  vakreferenten Geschiedenis
2. op basis van projectdocumenten van de UB Leiden

De lessen hieruit:

* materiaal moet actueel zijn
* materiaal moet relevant zijn voor huidig onderwijs en/of onderzoek
* geen verdubbeling (binnen open opstelling, maar ook niet tussen open opstelling en digitaal materiaal)
* de decoratieve functie van kasten met boeken is belangrijk
* gemak waarmee boeken aangevraagd kunnen worden: meerdelige werken waarvan het voor gebruiker lastig is om het juiste deel aan te vragen kunnen beter in open opstelling gezet worden

Verschil van inzicht is er over uitleenbaarheid van materiaal. Uit de CAMBIN kwam de aanbeveling om geen niet-uitleenbaar materiaal in open opstelling te plaatsen, maar bijvoorbeeld bij de locatie UB van de UBL (met vooral collectie op het gebied van de Geesteswetenschappen) staat alleen niet-uitleenbaar materiaal open opgesteld.

De informatie uit Nijmegen en Leiden viel op door de mate van detail: deze bibliotheken leverden specifieke criteria voor materiaal in open opstelling.


## Literatuur ##

Veel secundaire literatuur is niet gedetailleerd over de inrichting van open opstellingen, maar signaleert algemene trends, zoals het vergroten van het aantal studieplekken ten koste van collectie en het grote belang van een aangename omgeving.[^literatuuralgemeen]

# Eerdere projecten bij UBVU #

[^literatuuralgemeen]: Zie bijvoorbeeld 