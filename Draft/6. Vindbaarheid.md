## Plaatsingssysteem ##

De vier categorieën van materiaal (naslagwerken, voorgeschreven literatuur, veel uitgeleend & nieuwe boeken en lopende jaargangen van tijdschriften) worden als soort bij elkaar geplaatst. Dat heeft voor gebruikers twee belangrijke voordelen:

* het vergemakkelijkt interdisciplinair werk
* het is duidelijker tot welke soort materiaal het behoort, en dus of het boek uitleenbaar is, en zo ja, voor hoelang

De naslagwerken van Bijzondere Collecties worden idealiter opgesteld in de leeszaal Bijzondere Collecties. Dat vergemakkelijkt de toegang voor gebruikers die deze naslagwerken nodig hebben bij het raadplegen van het bijzondere materiaal. Opstelling buiten de leeszaal levert extra verkeer van deze leeszaal naar de algemene ruimte op, met gevolgen voor het toezicht.

Over het plaatsingssysteem van naslagwerken, met name op 9/10, bestaat nu veel ontevredenheid. Publieksdiensten krijgt bijvoorbeeld veel vragen van gebruikers over waar boeken te vinden zijn. De problemen worden veroorzaakt door:

* meerdere systemen naast elkaar; het systeem op 9/10 is nu al een amalgaam van verschillende systemen. Zeker als de naslagwerkencollectie gecombineerd wordt met die van de 2e etage is het noodzakelijk om aanpassingen te doen, zodat gebruikers niet langer in verwarring raken door de opeenstapeling van verschillende systemen. 
* onduidelijke weergave van het plaatsingssysteem in de catalogus

Voor een nieuw plaatsingssysteem zouden we de volgende wensen hebben:

* één systeem voor alle vakgebieden
* directe correspondentie tussen plaatsingscode in de catalogus en de sticker op het boek
* een reproductie van de huidige indeling binnen een vakgebied; voor geesteswetenschappen is plaatsing van de naslagwerken op huidig plaatskenmerk (in plaats rubrieksnummer) daarom onwenselijk